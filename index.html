<!DOCTYPE html>
<html lang="en">
<head>
    <meta charset="UTF-8">
    <title>Title</title>
    <link rel="stylesheet" href="style.css">
</head>
<body>
<h1 align="center" class="introducere">Cetatea Soroca</h1>

<div class="images">
    <img src="img/1200px-Cetatea_Soroca_FOTO.jpg" height="300" width="300"/>
    <img src="img/unnamed.jpg" height="300" width="300"/>
    <img src="img/Сорокская_крепость_Cetatea_Soroca_Soroca_Fortress_(42928890910).jpg" height="300" width="300"/>
</div>

<div><p class="descriere">Izvoarele istorice menționează ridicarea unor cetăți pe Nistru la vaduri,
    din lemn sau din piatră, în scaunul cărora se așază pârcălabi (vechi cuvânt românesc provenind din germana „burgmeister”)
    și mari căpitani : Hotin, Soroca, Orhei, Tighina și Cetatea Albă. Se presupune că la Soroca,
    pe locul unei vechi escale menționată de sursele genoveze, Alciona („albastră” în grecește)
    sau Polihromia („colorată” în grecește – numele sunt bizantine)
    a fost înălțată întîi o cetate din lemn și pământ, o palancă sau poate o posadă în primul sfert al secolului XV,
    dar cu o primă mențiune documentară sub numele de Soroca doar la 12 iulie 1499 odată cu primul său pârcălab Coste.
    La 12 iulie 1499, la Curtea Domnească de la Hârlău, în sala jilțului domnesc,
    boierii din Sfatul lui Vodă adeveresc biruința lui Ștefan cel Mare, pacea cu regele polon Ioan Albert.
    Printre boierii Țării Moldovei se aflau Toader și Negrilă, starostii Hotinului, Ieremia și Dragoș,
    pârcalabii Neamțului, Luca Arbore, portarul de la Suceava, Ivancu și Alexe, pârcălabii din Orhei și Coste,
    pârcălabul Sorocăi.
    La 14 septembrie 1499, Ștefan cel Mare încheie un tratat de ajutor reciproc cu marele duce al Liteniei
    ,Alexandru, unde, ca și în documentul precedent, este menționat „pan Coste, staroste de Soroca”.
    Datorită canionului geologic pe care l-a săpat, Nistrul prezintă până în dreptul Tighinei maluri relativ abrupte
    iar vadurile de trecere sunt destul de puține, acestea fiind și singurele porți de intrare a cetelor de tătari
    venite să jefuiască așezările moldovene. Dacă vadurile de la Hotin și Tighina erau apărate de garnizoanele
    cetăților cu același nume, în schimb cel de la Soroca nu avea, până la domnia lui Ștefan cel Mare,
    o protecție din piatră, ci doar fortificații de lemn cu valuri de pământ, care aveau să existe și pe vremea lui Bogdan cel Orb.
    În timpul domniei lui Petru Rareș, pe resturile vechii cetăți se construiește o cetate nouă, din piatră, de 15-20 m.
    care se păstrează și astăzi într-o stare excepțională. Cetatea Sorocăi este unică printre cetățile medievale
    moldovenești prin sistemul arhitectonic de construcție. Planul său circular are un diametru de 37,5 m.,
    patru turnuri circulare și un turn de acces de plan rectangular.
    După ridicarea puternicei fortificații, orașul Soroca începe să crească în importanță având o
    funcție administrativă și comercială prin punctul vamal instalat aici.
    Totodată prin fortificarea nucleului urban de la Soroca, se încerca crearea unui nou
    centru de greutate a rețelei urbane moldovenești și în special a comerțului de tranzit,
    după pierderea în 1484 a cetăților din sudul Moldovei.</p></div>
<a href="https://ru.wikipedia.org/wiki">Mai multe informatii click aici</a>
</body>
</html>